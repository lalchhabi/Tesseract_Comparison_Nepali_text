केन्द्रीय कार्यालय 
बालुवाटार, काठमाडौं 
फोन : ४४११४०७ 
फयाक्स : ४४१४५५२ 
E-mail : <nrbbfirdppd@nrb 
Web Site : www.nrb.org.n 
पोष्ट बक्स : ७३
नेपाल राष्ट्र बैंक बैंक 
तथा वित्तीय संस्था नियमन विभागण 
पत्र संख्या : बै.वि.नि.वि. / नीति/परिपत्र/कखग/१२/०७६/७७ मिति: २०७६/११/२२
इजाजतपत्रप्राप्त “क” वर्गका बैंकहरु,
महाशय,
नेपाली नागरिकसँग रहेको सुन बैंकमा निक्षेपको रुपमा जम्मा गर्न सक्ने विषयमा नीतिगत व्यवस्था गर्ने सन्दर्भमा यस बैंकवाट “क”,“ख” र “ग” वर्गका इजाजतपत्रप्राप्त संस्थाहरुलाई जारी गरिएको एकीकृत निर्देशन २०७६ को इ.प्रा.निर्देशन २१/०७६ मा देहायबमोजिम बँदा नं. ४८ थप गरी क्रमसंख्या मिलान गरिएको हुँदा सोही बमोजिम गर्न गराउन हुन नेपाल राष्ट्र बैंक ऐन, २०५८ को दफा ७९ ले दिएको अधिकार प्रयोग गरी यो निर्देशन जारी गरिएको छ।
४८. नेपाली नागरिकसँग भएको सुन निक्षेप लिने सम्बन्धमा : 
१. यस बैंकबाट इजाजतपत्रप्राप्त “क” वर्गका वाणिज्य बैंकहरुले नेपाली नागरिकहरुसंग
रहेको सुनलाई देहाय बमोजिमको व्यवस्था गरी निक्षेपको रुपमा स्वीकार गर्न 
सक्नेछन् :
क. वाणिज्य बैंकहरुले सुन निक्षेप लिने सम्बन्धमा नीति तथा विस्तृत कार्यविधि बनाई
संचालक समितिबाट पारित गराई लागू गर्नुपर्नेछ । यसरी सुन निक्षेप स्वीकार्ने
भएमा यस बैंकमा सो निर्णय भएको सात कार्यदिनभित्र जानकारी गराउनु पर्नेछ । 
ख. सुन निक्षेप लिँदा निक्षेपकर्ताबाट उपलब्ध हुने सुनको शुद्धता तथा तौलको जाँच गर्ने
संयन्त्रको स्थापना गरी कम्तीमा ९९५ Fitness को सुनमात्र स्वीकार गर्नुपर्नेछ। 
ग. वाणिज्य बैंकहरुले निक्षेपको रुपमा प्राप्त सुनलाई ढुकुटी दाखिला गरी शुद्धता तथा
तौलको आधारमा अलग गरी सुरक्षित तवरले ढुकुटी भित्र राख्ने व्यवस्था गर्नुपर्नेछ । 
ढकुटी सुरक्षाकालागि सिसिटिभि क्यामरा, स्ट्रंग रुम, दोहोरो चाबी लगायत आवश्यक
प्रवन्ध मिलाउनु पर्नेछ। 
घ. कुन शाखाबाट सुन निक्षेप स्वीकार गर्ने हो सो तोकेर सूचना प्रकाशन गर्नुपर्नेछ । 
२. सुन निक्षेपको रुपमा स्वीकार गर्दा वाणिज्य बैंकहरुले देहायको प्रक्रया अवलम्बन
गर्नुपर्नेछ :
क. न्यूनतम २५ ग्राम परिमाणको सुनलाई निक्षेपको रुपमा स्वीकार गर्नुपर्नेछ । 
ख. निक्षेपकर्ताले सुन निक्षेप राख्न आएमा प्राप्त सुनलाई तोकिएको शाखामा जाँच गराई
शुद्धता तथा तौल यकिन गरी प्रमाण पत्र दिनुपर्नेछ। 
ग. बैंकहरुले सुन निक्षेप राख्न आएका ग्राहकलाई सुन निक्षेप लिदाँका बखत नै आफूले
जम्मा गरेको साँवा सुन तथा व्याज सुनमै फिर्ता लिने वा नगदमा लिने सो को यकिन 
गराउनुपर्नेछ। 
घ. सुन जम्मा गर्दा निक्षेपको अवधि (Maturity) तय गर्नुपर्नेछ । सो निक्षेपको अवधि
कम्तिमा ३ वर्ष तथा अधिकतम ५ वर्षको हुनुपर्नेछ । यस्तो सुन निक्षेपलाई नवीकरण

