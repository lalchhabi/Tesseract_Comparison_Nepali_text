15

१.

8
9,
3

|!

द्र

२३.

03

२.
२
4.
स्व.

0.
३०.

सुन्तली : आइज कालु, आमैसित टीका थाप्न । (टीकाको चारकुने र जमराको मुठो आम्ैका अगिल्तिर
लगेर राखिदिन्छे र टीका थाप्ने आसनमा बस्छे ॥)

आमै : नुनै नहाल्या कस्तो कस्तो खल्लो टिको भयो यो बर्ख । (सुन्तलीलाई टीका लाइदिन मात्र के हात
उठाएकी मात्र हुन्छिन्‌ खेल्दा खेल्दैको पिङ छोडेर कालु चिच्याउँदै बाहिर दगुर्छ ।)

कालु : बा आउनुभयो ।
आमै : (हातको टीका हातैमा लिएर खुसी र आश्चर्यले) खै ? खै, कालु ?

सुन्तली : म त भन्दै थिएँ नि । (दुवै जना उठेर हेर्छन्‌ । बायाँ काँधमा टिनको बाकस बोकेको बायाँ
हातले कालुलाई डोच्याउँदै कमानसिंहको प्रवेश ॥)

. कमानसिंह : आमै, सन्चै छ ?

आमै : सन्चै छ बा आजसम्म । यस बेलासम्म पनि नआउँदा मेरो त हंसले नै ठाउँ छोडिसक्या
थियो । (सुन्तली भित्रबाट तुरुन्तै राडी ल्याएर गुन्द्रीमाथि ओछुयाइ दिन्छे । सबै त्यहीँ बस्छन्‌, ढोगभेट
चल्छ । कालु बुबाको अनुहार टुलुटुलु हेरिरहन्छ । सुन्तली फेरि भित्रतिर जान्छे। आमै कमानसिंहलाई
टीका लाइदिएर टोपीभरि जमरा घुसारिदिन्छिन्‌ । उ फेरि ढोग्छ।)

आमै : चिरञ्जीवी भएस्‌ ! (कमानसिंह बाकस खोलेर एउटा पोको आमैलाई र पिँपी गर्ने बाजा कालुलाई
दिन्छ। उ बजाउन थाल्छ । यत्तिकैमा अहिलेको अहिल्यै आँखाभरि कोस झिकेर गाजल लाएकी, फरिया
फेरेकी सुन्तली आउँछे ।)

कमानसिंह : घरपछाडि केको खलबल ?
आमै : पिङ हाल्या छन्‌ बा, गाउँका ठिटाठिटीहरूले कति रमाइलो गरिराख्या छन्‌ ।
सुन्तली : हामी पनि जाऔँला भरे भरे । आज टीकाको दिन खेल्नु भन्छन्‌ ।

कमानसिंह : लौ त । (आम्मै र कमानसिंह सुन्तली र कालुलाई टीका लाइदिन्छन्‌, फेरि ढोगभेट
चल्छ । सुन्तली पनि कालुलाई लाइदिन्छे । )

आमै : जा बुहारी, अब रोटी पोल्न थाल्‌ । भोकाको होला । (सुन्तली जान्छे ॥)

कालु : खसी मार हान्ने कहिले बा ?

हंसले ठाउँ छोड्नु : चेतना हराउनु
चिरञ्जीवी : लामो समय बाँच्ने, दीर्घजीवी
रोटी पोल्नु : सेलरोटी पकाउनु

१४४ नेपाली : कक्षा १०
